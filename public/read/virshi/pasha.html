<html>
<head>
	<title>Good Time</title>
    <link rel="stylesheet" type="text/css" href="../../css/text.css">
    <link rel="icon" href="../../images/menu/icon.png">
	<meta charset="utf-8">
	<meta name="viewport" content="width=device-width, initial-scale=1, maximum-scale=1, user-scalable=no">
	<script src = "../../js/link.js"></script>
</head>
<body>

<div class="form" >	
		<header>
			<img src = "../../images/menu/strilkanazad.png" class = "back" onclick = "back_virshi()"> 
			<p class="header">Пасха</p>
		</header>
		<div class = "text">
			<p class = "last_p">
			<br>
			Пилат на троні, названім гаввата -<br>
			Питав людей: «Ісуса відпустить?»<br>
			А унизу кричали: «Страта! Страта!<br>
			Він має буть розп’ятий на Хресті!»<br>
			<br>
			«Та ж скоро Пасха. Схаменіться, люди,<br>
			Варавва - злодій. Цей же - без вини...»<br>
			І знов летіли крики звідусюди:<br>
			«Не Цар Він нам. Розпни Його! Розпни!»<br>
			<br>
			А потім насміхалися, плювали -<br>
			Він брав на Себе всі людські жалі…<br>
			Вони не розуміли чи й не знали,<br>
			Що розпинали Бога на землі.<br>
			<br>
			Сміялись фарисеї, «добрі й чесні».<br>
			Ридали учні, з ними день ридав…<br>
			«Не плачте! Не ридайте! Я воскресну,<br>
			як нещодавно вам заповідав!»<br>
			<br>
			І Він воскрес, і сотворилось чудо,<br>
			І Він пішов, і в славі Батька сів.<br>
			І Він живий, і наші душі судить.<br>
			Щоб ми жили отак, як Він велів.<br>
			<br>
			Ісус воскрес! Тріпоче серце в грудях.<br>
			Ісус воскрес! Живий зійшов з хреста!<br>
			Ісус воскрес! І Пасха знаком буде,<br>
			Що тільки в Бозі - щастя повнота.<br>
			</p>
           
		 </div>
</div>	
</body>
</html>