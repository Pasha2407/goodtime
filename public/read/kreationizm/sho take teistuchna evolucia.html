<html>
<head>
	<title>Good Time</title>
    <link rel="stylesheet" type="text/css" href="../../css/text.css">
    <link rel="icon" href="../../images/menu/icon.png">
	<meta charset="utf-8">
	<meta name="viewport" content="width=device-width, initial-scale=1, maximum-scale=1, user-scalable=no">
	<script src = "../../js/link.js"></script>
</head>
<body>

<div class="form" >	
		<header>
			<img src = "../../images/menu/strilkanazad.png" class = "back" onclick = "back_kreationizm()"> 
			<p class="long_header">Що таке теїстична еволюція?</p>
		</header>
		<div class = "text">
			<p><br></p>
<p>
Теїстична еволюція є однією з трьох світоглядних концепцій щодо походження життя; інші дві – це атеїстична еволюція та Божественне творіння.
</p>
<p><br></p>
<p>
   Згідно з атеїстичною еволюцією, Бога немає і життя виникло природним шляхом з раніше існуючих неживих будівельних блоків під впливом сил природи.
</p>
<p><br></p>
<p>
   Божественне творіння, у свою чергу, стверджує, що Бог безпосередньо створив життя з нічого.
</p>
<p><br></p>
<p>
   Теїстична еволюція стверджує, що 
можливі два варіанти. Перший полягає в тому, що Бог насправді існує, але Він не брав безпосередньої участі у виникненні життя. Він міг створити будівельні блоки, Він міг створити закони природи, Він міг навіть створити ці елементарні частинки, розраховуючи на подальше виникнення життя, але в певний момент Він відступив і дозволив Своєму творінню розвиватися самостійно. Він дозволив відбуватися тому, що сталося, чим би воно не було, і, з часом, життя виникло з неживого матеріалу. Ця позиція схожа з атеїстичною еволюцією в її підтримці натуралістичного походження життя.
</p>
<p><br></p>
<p>
   Другий варіант теїстичної еволюції 
полягає в тому, що Бог звершив не одне чи два чуда, щоби дати початок життю в тому вигляді, в якому ми його знаємо. Його чудеса відбувалися постійно. Він вів життя поступово шляхом від первісної простоти до сучасної складності, на подобу до еволюційного дерева життя Дарвіна (риба стала амфібією, що стала рептилією, яка стала птахом, ссавцем і т.п.). Там, де життя не могло еволюціонувати природним шляхом (як наприклад, кінцівки рептилії не могли еволюціонувати в крила птаха природним шляхом), втручався Бог. Цей погляд схожий із Божественним творінням тим, що він передбачає певну надприродну участь Бога, щоби дати початок життю.
</p>
<p><br></p>
<p>
   Існують численні відмінності між 
біблійним поглядом на Божественне творіння та теїстичною еволюцією. Одна важлива відмінність стосується поглядів щодо смерті. Теїстичні еволюціоністи 
вважають, що вік землі становить 
мільярди років і що геологічний стовп, який містить викопні знахідки, позначає тривалі часові епохи. Оскільки людина з’являється лише в останніх викопних шарах, теїстичні еволюціоністи вважають, що багато істот жило, помирало та зникало задовго до появи людини. Це означає, що смерть існувала до Адама та його гріхопадіння.
</p>
<p><br></p>
<p>
   Біблійні креаціоністи вірять, що земля порівняно молода і що викопні знахідки з’явилися там через Великий потоп. 
Нашарування пластів, на їхню думку, 
сталося через гідрологічне сортування та розрідження, що є спостережуваними явищами. Це означає, що викопні знахідки датуються сотнями років після гріхопадіння Адама.
</p>
<p><br></p>
<p   class="last_p">
   Теїстичні еволюціоністи дотримуються сценарію Дарвіна, згідно з яким виникли зірки, наша сонячна система, далі земля, рослини та тварини, а потім – людина. Два погляди теїстичної еволюції суперечать один одному щодо ролі Бога, але загалом вони підтримують часові рамки Дарвіна.
</p>
		 </div>
</div>	
</body>
</html>